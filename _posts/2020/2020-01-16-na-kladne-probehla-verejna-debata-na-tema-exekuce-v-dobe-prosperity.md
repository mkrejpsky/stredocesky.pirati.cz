---
category: blog
layout: post
date: 2020-01-16
#published: false
tags: akce Kladno sociální_politika
title: 'Na Kladně proběhla veřejná debata na téma exekuce v době prosperity'
description: 'akce, Kladno, sociální politika'
author: Mediální odbor
#authorId: jakub.vaclavovic
image: posts/2020/exekuce.jpg
---

Ivan Bartoš, předseda České pirátské strany, se zúčastnil veřejné debaty na téma exekuce a chudoba v době populismu a prosperity. Akce se uskutečnila ve středu 15. ledna 2020 od 18 hodin v kině Sokol na Kladně. Společně s ním vystoupili i Saša Uhlová (reportérka), Daniel Hůle (Člověk v tísni), Adéla Šípová (advokátka) a Michal Hažlinský (předseda Pirátů Kladno).

Panelová diskuze, kterou prováděl místní moderátor Aleš Talácko, probíhala na téma “Jak snadné je se do exekuce dostat a jak z ní ven”. Byly zmiňovány možnosti dluhového poradenství, problematika šedé ekonomiky a hosté prezentovali i vlastní životní zkušenosti. Někteří na vlastní kůži zažili složitost situace, ve které se člověk v exekuci ocitne, jiní zase dávali k dobru zkušenosti z poradenství.

Debatující se kriticky bavili i o komiksu, vydaném advokátní komorou, který obviňuje mladistvé a děti z “lotrovin”, které je do dluhů mohou dostat. Na závěr byly zodpovězeny otázky z publika, které diváci k tématu pokládali.

> “Novela exekučního řádu je prvním, nikoliv však posledním správným pirátským krokem na cestě k narovnání práv dlužníků a věřitelů,” uvedla Adéla Šípová, advokátka a kandidátka na senátorku.

{% asset 'posts/2020/exekuce-plakat.jpg' alt='plakát na debatu o exekucích Kladno' %}
