---
category: blog
layout: post
date: 2020-08-19
#published: false
tags: sport akce
title: 'Benešov hostil 6. ročník Mistrovství České republiky ve StreetWorkoutu'
description: 'sport, akce'
author: Mediální odbor
#authorId: daniel.netusil
image: posts/2020/Streetworkout.jpg
---

Sobotní den patřil nejlepším atletkám, atletům české scény a všem milovníkům sportu. Navzdory nepříznivým předpovědím počasí se celý den vyhýbala StreetWorkout hřišti bouřka i déšť, a tak si mohli závodníci i diváci nerušeně užít jednu z nejzásadnějších sportovních akcí tohoto roku.

Mimo samotného závodu čekaly na všechny doprovodné soutěže, z nichž hned tři disciplíny ve statických cvicích zcela jednoznačně opanovala mladičká Valerie a odnesla si tak atraktivní ceny. Další soutěže a tréninky na hrazdách si pro děti i dospělé připravil oddíl Street Workout Benešov. V doprovodném programu se představili úspěšní bojovníci thajského boxu z Benešova Jiří Pávik a Jan Horálek, dále pak Kristýna Hanušová na poledance tyči. Děti si celý den užívaly skákací hrad, který na akci zdarma zapůjčili středočeští Piráti, a plný mrazák nanuků, které jim věnovala místní zmrzlinárna.

"Na „průlezky“ chodím s přáteli cvičit třikrát týdně již přes rok… Kromě toho, že mi cvičení na hrazdách zlepšuje fyzickou i psychickou kondici, spojuje také lidi z různých sociálních vrstev, bez ohledu na věk, pohlaví, rasu nebo vyznání, což je vlastně i samotnou filozofií tohoto sportu. Je to idea čistého sportu, bez jakýchkoli zakázaných anabolických látek, idea zásad zdravého životního stylu. A proto mě upřímně těší, že jsme jako Piráti dostali možnost stát se partnery Mistrovství České republiky ve StreetWorkoutu," uvedl Ivan Bartoš, který si na místě vyzkoušel jednu z disciplín.

{% asset 'posts/2020/sw-benesov.jpg' alt='StreetWorkout Benešov' %}

Vítězky a vítězové Mistrovství České republiky ve StreetWorkoutu 2020:

**Ženy:** 1. Veronika Szabóová, 2. Ladislava Jeřábková, 3. Klára Čuříková

**Muži do 75kg:** 1. Patrik Černý, 2. Bohdan Děmjaněnko, 3. Lukáš Berčík

**Muži nad 75kg:** 1. Miroslav Špicar, 2. Petr Lešák, 3. Maksym Jacjuk

Veronika Szabóová, Ladislava Jeřábková, Patrik Černý a Miroslav Špicar tak mají možnost reprezentovat Českou republiku na Mistrovství světa, které se uskuteční ke konci roku v Moskvě.

*Foto: StreetWorkoutCZ a Jan Vrobel*
