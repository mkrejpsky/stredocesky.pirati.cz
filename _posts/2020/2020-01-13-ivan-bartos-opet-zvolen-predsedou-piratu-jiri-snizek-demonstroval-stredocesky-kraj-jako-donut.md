---
category: blog
layout: post
date: 2020-01-13
#published: false
tags: akce tisková_zpráva
title: 'Ivan Bartoš opět zvolen předsedou Pirátů. Jiří Snížek demonstroval Středočeský kraj jako donut'
description: 'akce, tisková zpráva'
author: Piráti SčK
#authorId: jakub.vaclavovic
image: posts/2020/donut.jpg
---

**Ostrava, 12. ledna 2020** – Česká pirátská strana si na víkendovém jednání celostátního fóra zvolila nové předsednictvo. Následující dva roky Piráty povede opět středočeský poslanec Ivan Bartoš. Na celostátním setkání se pirátskému fóru také představil lídr kandidátky do nadcházejících krajských voleb Jiří Snížek a kandidáti na senátora Adéla Šípová a Cyril Koky.

Na sobotním jednání celostátního fóra proběhla volba nového republikového předsednictva. Pozici předsedy obhájil poslanec zvolený za Středočeský kraj Ivan Bartoš. Při prvním kole volby, která probíhala přes online systém, získal Bartoš 606 hlasů z celkového počtu 653. Jeho soupeři byli Mikuláš Ferjenčík (261 hlasů) a Vojtěch Pikal (376 hlasů). Do druhého kola volby by tedy postoupil Bartoš s Pikalem. Pikal však z druhého kola odstoupil a kandidoval na post místopředsedy.

Odpoledne probíhalo představení lídrů kandidátek do krajských voleb. Výrazně zapůsobil lídr za Středočeský kraj Jiří Snížek z Kolína, který si na pódium přinesl velký nafukovací donut, aby poukázal na specifika Středočeského kraje. 

> “Já nejdříve vysvětlím, proč jsem si přinesl donut. Středočeský kraj skutečně na mapě jako donut vypadá. Je to okruh kolem Prahy, nebo jinak řečeno, kraj s dírou uprostřed,” uvedl Jiří Snížek na úvod svého projevu.

Při představování kandidátů do senátních voleb svým bezprostředním projevem zaujala kandidátka za obvod č. 30 Kladno, advokátka a matka pěti dětí, Adéla Šípová. Za obvod č. 42 Kolín se prezentoval odborný referent krajského úřadu Středočeského kraje Cyril Koky.

{% asset 'posts/2020/adela.jpg' alt='Adéla Šípová, kandidátka na senátora v ovbodu č. 30 Kladno' %}



 
