---
category: blog
layout: post
date: 2021-03-26
#published: false
tags: životní_prostředí
title: 'Ukliďme (Středo)Česko!'
description: 'životní prostředí'
author: Mediální odbor
#authorId: ondrej.petr
image: posts/2021/2021-03-26-uklid.jpg
---


Ukliďme svět, ukliďme Česko je dobrovolná úklidová akce, která probíhá po celé naší, místy dost zaneřáděné, zemi. Zaměřuje se na úklid vybraných lokalit, malých i větších nelegálních skládek a všudypřítomného nepořádku, kterého je víc a víc.

**Akce probíhá současně po celé republice. A to za dodržení všech vládních nařízení.**

Pokud jste, stejně jako my, naladěni na vlnu ochrany přírody a zkrášlení našeho okolí, přidejte se! Nejen, že pomůžete kousku přírody, kam rádi chodíte, ale můžete si vychutnat pocit z dobře stráveného času. Neseďte doma, vezměte drobotinu, dvounohého nebo čtyřnohého miláčka a vyražte za dobrou věcí.

Děkujeme všem, kteří akci podporují - ať už finančně, materiálně nebo mediálně! A hlavně děkujeme vám, kteří se s námi na akci podílíte. Je to sice jen nepatrný kousíček planety, ale je náš!
