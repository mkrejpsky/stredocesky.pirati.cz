---
category: blog
layout: post
date: 2021-03-02
#published: false
tags: piráti_pomáhají covid-19
title: 'Vyhlásili jsme sbírku na respirátory pro potřebné'
description: 'krajská politika, životní prostředí'
author: Ondřej Petr
authorId: ondrej.petr
image: posts/2021/2021-03-02.jpg
---

Od pondělí 1. března platí nové nařízení upravující povinnost nosit ochranné prostředky dýchacích cest. Vláda zajistila distribuci chirurgických roušek na první dny, o distribuci respirátorů se zatím jen mluví, nikdo neví, kdy na ní dojde. Je ale mnoho lidí, kteří si už teď nemohou dovolit nákup ochranných pomůcek a nemůžou čekat několik týdnů na to, až jim respirátor přijde do schránky.

Do uzavřených prostor se teď osoba starší 15 let dostane pouze s respirátorem nebo nanorouškou. Pro děti ve věku 2-15 let pak platí povinnost nosit alespoň chirurgické roušky. Tyto ochranné pomůcky jsou však buď jednorázové, nebo s omezeným počtem použití. Oproti látkovým rouškám jsou tak mnohem větším zásahem do rodinného rozpočtu, který už má v současné situaci mnoho domácností napnutých k prasknutí.

Téměř před rokem jsme si po celé republice posílali látkové roušky, pojďme nyní rozdat respirátory. Přispějte na pořízení respirátoru, my se postaráme o to, aby se dostali k těm, co je potřebují.

Sbírku můžet podpořit na stánkách [dary.pirati.cz](https://dary.pirati.cz/projekty-kampane/respiratory-pro-potrebne/).

Děkujeme za vaši podporu.
