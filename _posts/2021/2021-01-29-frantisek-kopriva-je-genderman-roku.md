---
category: blog
layout: post
date: 2021-01-29
#published: false
tags: sociální_politika poslanecká_sněmovna rovné_šance
title: 'František Kopřiva je Genderman roku!'
description: 'sociální politika, poslanecká sněmovna, rovné šance'
author: Ondřej Petr
authorId: ondrej.petr
image: posts/2021/21-01-29-kopriva.jpg
---

Středočeský pirátský poslanec František Kopřiva se stal nositelem ceny Genderman za rok 2020!

Cena je určena mužům, kteří se zasazují o rovnost pohlaví a stejné příležitosti pro všechny. Ocenění uděluje Otevřená společnost. Nejmladší pirátský poslanec ve Sněmovně dlouhodobě prosazuje například ratifikaci Úmluvy Rady Evropy o prevenci a potírání násilí vůči ženám a domácího násilí, účastní se aktivně za Piráty zasedání Výboru pro vyrovnané zastoupení při Radě vlády pro rovnost žen a mužů, v minulém roce bojoval proti omezování reprodukčních práv polských žen a vystoupil proti hanlivým sexistickým výrokům na plénu Sněmovny.

> „Velmi si vážím tohoto ocenění. Odbourávat zbytečné umělé bariéry je pro mě nicméně samozřejmé, protože to vadí i mně jako muži. Chci žít ve společnosti, kde všichni mají stejné startovní podmínky bez ohledu na to, kde vyrůstali a jaké mají zázemí. Vůči sexismu se pak vymezuji prostě proto, že bych se jinak musel cítit trapně sám před sebou,“ uvádí Kopřiva a dodává: „Každý genderman dělá co může. Já se snažím například přinášet do Sněmovny některá feministická témata, která možná nejsou současnou vládou považována za důležitá, ale důležitá rozhodně jsou. A to nejen pro ženy, ale i pro muže, protože jen ve férové a rovné společnosti se nám všem může dobře žít.“
