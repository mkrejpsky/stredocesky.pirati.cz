---
category: blog
layout: post
date: 2019-04-10
#published: false
tags: akce životní_prostředí
title: Po sobotní akci Ukliďme Česko proběhl piratecon na téma zerowaste
description: 'životní prostředí, zerowaste, akce'
author: Piráti SčK
#authorId: jan.licka
image: posts/2019/uklidme_cesko.jpg
---
V sobotu 6. 4. proběhla po celé ČR akce Ukliďme Česko, které se zúčastnili i středočeští Piráti. V Benešově, Brandýse nad Labem, Kladně, Krnsku, Kutné Hoře, Mladé Boleslavi, Nymburce a Příbrami proběhl úklid přírody a parků a odvezlo se několik stovek kilogramů odpadu. 

**Benešov** – pomohli jsme uklidit okolo potoka, hřiště a koupadel na Sladovce. Kromě běžného odpadu jsme uklízeli i zbytky po rekonstrukci něčího obývacího pokoje.

**Brandýs** – Koryto Vinořského potoka nám vedle pár pytlů plastů vyneslo tři vcelku solidní pneumatiky a hlavně nedobytnou pokladnu, bohužel již dobytou. Dále jsme si vzali na starost příjezd do Brandýsa, kde kolem Tesca jsou na plotech mikrotenové sáčky a nevypadá to moc lákavě. Velká makačka byl také Hluchov. Například taková vana uprostřed lesa. Tu jsme tam museli nechat a promyslíme nějakou očistu s technikou ve spolupráci s městem, takové navátiny se na Hluchově namnožily. Celkem jsme odvozili tři velké dodávky odpadků vší velikosti a rozměru.

**Kladno** – společně s uskupením Kladeňáci a Společně pro Kladno jsme vyrazili vyčistit lesoparky v Kročehlavech. K nejzajímavějším úlovkům patří celé plastové okno, pneumatika i s diskem nebo zachovalý atlas milostných poloh. :)

**Kutná Hora** –  z Městských sadů a části Kuklíku jsme odnesli zhruba 60 kg odpadu. V Městských sadech bylo nejvíce kovových zátek od lahví, v lese a podél silnice u Kuklíku zase velké množství plastů. Nejvíce nás však překvapila pohozená nádrž od WC.

**Mladá Boleslav** – přes 12 pytlů odpadků, které jsme posbírali u Jizery, se teď dostanou tam kam patří! 

Všichni můžeme pomoci udržovat své obce čisté, stačí jen přemýšlet nad tím, kam vyhazujeme odpad, který sami produkujeme. Děkujeme všem dobrovolníkům, kteří se k této pravidelné úklidové akci přidali!

{% asset 'posts/2019/zerowaste.jpg' alt='zerowaste' %}

## Piratecon – Praha

V návaznosti na sobotní úklidové akce jsme v neděli 7. 4. sdíleli své zkušenosti s odpady v pirátském centru v Na Moráni. Piratecon je soubor přednášek a workshopů, tento byl na téma zerowaste. K řešeným tématům patřilo kompostování, jak jsme na tom s odpady v rámci EU, jak naložit s domácími kovy nebo jak se postavit k otázce odpadů v komunálu. 

V odpoledních hodinách probíhalo také několik workshopů – návštěvníci si mohli ušít tašku nebo pouzdro ze starých bannerů a látkový pytlík na potraviny ze záclony, uháčkovali odličovací tampony anebo vytvořili voskovaný ubrousek či náušnice z plastu. Vyhrálo samozřejmě vermikompostování a péče o žížaly. Za Středočeský kraj se pirateconu zúčastnila Jana Skopalíková, která přednesla prezentaci Dejte věcem druhou šanci – swapování a upcyklace a vedla workshop o šití látkových pytlíků na potraviny ze záclon.


