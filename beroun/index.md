---
layout: ms
title: Místní sdružení Beroun
description: Místní sdružení Beroun
keywords: piráti, místní sdružení, Beroun
mail: beroun@pirati.cz
facebook: PiratiBeroun
forum: https://forum.pirati.cz/viewforum.php?f=1491
predsednictvo:
 - funkce: předseda
   jmeno: Sámir Shanaáh
 - funkce: 1. místopředseda
   jmeno: Pavel Kešner
 - funkce: 2. místopředseda
   jmeno: Vojtěch Vopařil
mandat-do: 29.9.2022
volba: https://forum.pirati.cz/viewtopic.php?p=718340#p718340
---
{% asset 'ms/beroun/spolecna-1000px.jpg' alt='společná fotka' %}

Místní sdružení Beroun bylo založeno v září 2020 po více než ročních přípravách a postupném budování členské základny. Momentálně jsme parta čtyř lidí s tím, že pomalu, ale jistě přicházejí noví zájemci o členství, z nichž jsou mnozí příznivci a v brzké době budou procházet procesem nalodění. 

Naším cílem je místní sdružení Beroun postupně rozvíjet. Pomáhat České pirátské straně při volebních kampaních tak, jako jsme to dělali do teď, budovat povědomí o Pirátech a Pirátkách v berounském okrese, pořádat nebo se podílet na přípravách některých akcí, aktivně se zajímat o problematiku Berouna a dalších obcí nebo dobrovolně pomáhat různým spolkům a neziskovým organizacím s veřejně prospěšnými činnostmi. Naše setkání se snažíme realizovat každý měsíc v Berouně a budeme rádi, když se při této příležitosti navzájem poznáme a pobavíme se o všem, co Vás zajímá. 

Jedním z hlavních našich cílů na naší cestě je kandidovat v příštích Komunálních volbách 2022, uspět v nich a podílet se na rozvoji obcí pozitivním směrem v souladu s hodnotami a přesvědčením České pirátské strany a nás všech.

# Členové MS

**Sámir Shanaáh - předseda Místního sdružení Beroun**

Sámir se narodil v Praze a nyní již několik let žije v Berouně. Vystudoval Globální podnikání a management a pokračuje dál ve studiu MBA v oboru Psychologie managementu. Pracuje jako Koordinátor fundraisingu pro neziskovou organizaci a Českou pirátskou stranu, dále pracuje jako manažer v rodinné firmě. Celý život ho naplňuje pomáhat a dělat radost svému okolí a politiku vnímá jako další vhodný nástroj v práci pro společnost. Sámir je kavárenský povaleč, rád cestuje, miluje hudbu/tanec a nejraději tráví čas se svou ženou a psem.

**Pavel Kešner - místopředseda Místního sdružení Beroun**

Pavel se narodil v Berouně. Několik let žil v Králově Dvoře. Po studiu se rozhodl vrátit zpět do Berouna, kde dnes žije. Živí se jako podnikatel v několika oborech, mezi něž patří autodoprava a gastro provoz. V životě ho naplňuje pocit adrenalinu a objevování nových věcí. Politiku vnímá jako důležitý nástroj pro budování lepší budoucnosti. Pavel rád cestuje, objevuje nové technologie a trendy.

**Vojtěch Vopařil - místopředseda Místního sdružení Beroun**

Vojtěch se narodil v roce 1989  v Berouně, kde také, až na čtyřletý odskok do Poděbrad po přelomu tisíciletí, celý život žije. Vystudoval osmileté gymnázium a následně bakalářský i magisterský program Informatika se zaměřením na Softwarové inženýrství na Fakultě informačních technologií ČVUT. Pracuje jako softwarový vývojář pro zdravotnický holding AKESO, pod nějž spadá mimo jiné berounská nemocnice.

S Pirátskou stranou začal sympatizovat již krátce po jejím založení, a to zejména pro nespokojenost s byrokracií, korupcí a v neposlední řadě technickou zaostalostí ze strany státního aparátu. Jeho vizí je moderní stát, který bude občanovi dobrým pomocníkem, ale který se zároveň nebude pasovat do role občanova rodiče.

**David Hösl - člen místního sdružení Beroun**

David se narodil v roce 1985 v Domažlicích. Vyrůstal ve Staňkově a dospíval v Plzni, kde studoval osmileté sportovní gymnázium, jehož studium narušilo zranění. Od svých 17 až do svých 24 pracoval v Plzni v gastronomii a následně v kasínu. Ve 25 letech se odstěhoval do Prahy a vrátil se ke sportu jak kariérně tak rekreačně. Od roku 2016 žije v Králově Dvoře se svou partnerkou a synem v rodinném domku v Popovicích. Velmi rád cestuje, běhá a zdolává překážky. Má rád výzvy a těžkou nebo složitou práci. O politiku se zajímá od puberty, pirátem se cítil tak nějak vždycky, oficiálním Pirátem je od roku 2018.

**Klára Kadár - členka místního sdružení Beroun**

Klára Kadár pochází z Krkonoš a nyní několik let žije v Hýskově. Vystudovala literární historii
a kulturní dějiny se specializací na gender history na univerzitě v Pardubicích. V rámci
programu Erasmus+ studovala v Budapešti na Pázmány Péter Katolikus Egyetem se
zaměřením na dějiny mentalit, národní a etnické minority v kombinaci se sociální
komunikací. Během vysokoškolského studia začala získávat pracovní zkušenosti, a to
převážně ve státní správě. Působila jako stážistka na Úřadě vlády, kde během studií začala i
pracovat na projektu "To je rovnost!" zaměřeného na slaďování pracovního a soukromého života a
prevenci domácího násilí. Nyní pracuje jako projektová manažerka na Ministerstvu práce a
sociálních věcí. Ve volném čase ráda cestuje, jezdí na motorce a na koni. Nyní jí však všechen
čas zabírá potomek, proto svůj zájem přesměrovala na zahradu, kde zahájila své pěstitelské
pokusy. S Piráty sympatizuje řadu let a má ráda čitelnost a stabilitu jejich politiky. Ve straně se chce
zaměřit především na sociální témata.

**Milan Svoboda - člen místního sdružení Beroun**

je studentem Farmaceutické fakulty Univerzity Karlovy, kde ho letos čekají státní zkoušky. V rámci Pirátů se zaměřuje na témata registrace léčiv a zdraqvotnictví, ke kterým má vztah. V MS Beroun se zapoje především v organizačních a technických záležitostech, nyní čerstvě řeší dva projekty s účastí MS a Berounskou zelení. Mezi jeho záliby patří příroda, běh, blockchain a celá řada dalších koníčků, na které už mu kvůli jeho vytížení mnoho času nezbýává.
