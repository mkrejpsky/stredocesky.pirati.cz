---
layout: ms
title: Místní sdružení Mladá Boleslav
description: Místní sdružení Mladá Boleslav
keywords: piráti, místní sdružení, Mladá Boleslav
mail: matous.adamu@pirati.cz
facebook: PiratiMB
forum: https://forum.pirati.cz/viewforum.php?f=737
predsednictvo:
 - funkce: předseda
   jmeno: Matouš Adamů
 - funkce: 1. místopředsedkyně
   jmeno: Dominika Michailidu
 - funkce: 2. místopředseda
   jmeno: Mgr. Jindřich Pechanda
mandat-do: 02.02.2023
volba: https://forum.pirati.cz/viewtopic.php?f=739&t=55245
---
[{% asset 'ms/mlada-boleslav/top.png' alt='MS Mladá Boleslav' %}](https://nalodeni.pirati.cz/)

## Kdo jsme?
MS Mladá Boleslav založil František Kopřiva s Dominikou Michailidu a s naším tehdejším členem Luborem Jenčkem v roce 2014. Od té doby uplynulo mnoho vody, František Kopřiva je dnes poslancem dolní komory Parlamentu ČR a Dominika Michailidu zastupitelkou obce Krnsko. Naše sdružení se rozrostlo na šest členů a několik aktivních příznivců. V roce 2é22 bychom rádi postavili kandidátku do komunálních voleb v Mladé Boleslavi a rozhýbali tak stojaté vody místní politiky.
Chceš s námi tvořit dějiny? Napiš nám na Facebook, zavolej, napiš e-mail nebo nejlépe – přijď na naši akci.
[{% asset 'ms/mlada-boleslav/MSMBoldschlool.jpg' alt='MS Mladá Boleslav Old School' %}]

# Lidé

### Matouš Adamů
{% asset 'people/matous-adamu.jpg' alt='Matouš Adamů'  align='left' width='200px' style='margin: 0px 30px 10px 30px;' %}
Matouš Adamů (* 27.dubna 1998) je členem MS Pirátů v Mladé Boleslavi a nově předsedou tamního místního sdružení. Pochází z Mladé Boleslavi, kde vystudoval střední školu v oboru se zaměřením na dopravu a logistiku. Aktuálně pracuje jako IT podpora u jednoho ze tří hlavních mobilních operátorů. Pirátskou stranu vidí jako politickou stranu, která má ambice digitalizovat Česko a již nyní je silnou opozicí konvenčním politickým stranám. Zajímá se o nové technologie v oblasti IT a jejich případné uplatnění v běžném životě. Volný čas rád vyplňuje sledováním aktuálních OVM, zpravodajství ČT24, novinek v IT, případně "vypouštěním" u deskových či PC her nebo poslechem hudby.

### Dominika Michailidu
{% asset 'people/dominika-michailidu.jpg' alt='Dominika Michailidu'  align='left' width='200px' style='margin: 0px 30px 10px 30px;' %}
Členka Pirátů od r. 2012, je bývalou místopředsedkyní strany, expředsedkyní Středočeského kraje a vedoucí krajského expertního týmu Zemědělství. Dnes působí v zastupitelstvu obce Krnsko a jako 1. místopředsedkyně Mladoboleslavského MS.
V r. 2007 dokončila studium Textilní tvorba na Univerzitě J. E. Purkyně v Ústí nad Labem a s manželem obhospodařuje rodinnou farmu. Ve volném čase maluje a angažuje se v místním spolku Krnsko.

### Jindřich Pechanda
{% asset 'people/jindrich-pechanda.jpg' alt='Jindřich Pechanda'  align='left' width='200px' style='margin: 0px 30px 10px 30px;' %}
(*11.1.1982). Vystudoval religionistiku na Filosofické fakultě Univerzity Pardubice. Dva semestry strávil na studijním pobytu na Ilahiyat Fakültesi na Univerzitě v Istanbulu, kde se zajímal o islámský mysticismus. V rámci diplomové práce analyzoval religiozní aspekty ovlivněné psychedeliky. Po studiích působil jeden rok na Filozofické fakultě Univerzity Hradec Králové, kde vyučoval mj. kulturní relativismus. Velice rád cestuje, navštívil Sýrii, Írán, Senegal či balkánské země. Věnuje se elektronické hudbě, čte knihy především o historii evropských národů a o filosofii, hraje šachy. Přestože se narodil v Domažlicích, žije prakticky celý život v Mladé Boleslavi, kde se chce zasadit o zefektivnění a zkvalitnění centrálního internetového kanálu informujícího o kulturních akcích.

### Petra Smutná
{% asset 'people/petra-smutna.jpg' alt='Petra Smutná'  align='left' width='200px' style='margin: 0px 30px 10px 30px;' %}
Je členkou místního sdružení Mladá Boleslav a Republikového výboru Pirátů.
Narodila se v Mladé Boleslavi, kde trvale žije. Ač pochází z lékařské rodiny, zvolila si jinou profesní dráhu a v r. 2002 získala bakalářský titul v oboru Podniková ekonomika na Fakultě sociálně ekonomické Univerzity J. E. Purkyně v Ústí nad Labem.
Již při studiích pracovala na hlavní zaměstnanecký poměr, a to v oblasti bankovnictví – pojišťovnictví, kde během čtrnácti let postupně získala a dále prohloubila znalosti z oboru financí se saměřením na investování do cenných papírů. Začínala jako asistentka Náměstka generálního ředitele v České pojišťovně, odkud odešla do eBanky a poté do Komerční banky sbírat obchodní a postupně i manažerské zkušenosti. Tyto zúročila zejména v ČP Invest na pozici Regionální ředitelky, kde měla na starosti tým více než 200 obchodníků a manažerů skupin a následně v Oberbank jako vedoucí filiálky, kterou personálně stabilizovala a vrátila ze ztrátovosti do kladných čísel. Podílela se také na rozvoji rodinné firmy spravující síť stomatologických klinik, která před svým prodejem v r. 2014 patřila v ČR ve svém oboru mezi největší.
Nyní řeší přestupky v oblasti majetku, podnikání, občanského soužití, veřejného pořádku a proti pořádku ve státní správě, a svůj čas rozkládá mezi práci rodinu a Piráty. Ráda čte knihy, navštěvuje divadelní představení a výstavy, lyžuje, cestuje po historicky zajímavých místech a vzhledem ke své profesi intenzivně studuje právo. 

### František Kopřiva
{% asset 'people/frantisek-kopriva.jpg' alt='František Kopřiva'  align='left' width='200px' style='margin: 0px 30px 10px 30px;' %}
Poslanec Parlamentu ČR, člen Republikového výboru Pirátů.
Rodilý Boleslavák odmaturoval v roce 2015 na Gymnáziu Dr. Josefa Pekaře v Mladé Boleslavi a nyní vykonává poslanecký mandát ve Sněmovně České republiky.
Mezi jeho záliby patří rozšiřování si obzorů, hudba, filmy, knížky, hry, tvůrčí psaní, cestování, věda, sport a samozřejmě politické dění, světové i domácí.
Do Pirátské strany vstoupil ve svých 18 letech, na jaře 2014. Již předtím pomáhal jako příznivec s kontaktními kampaněmi. Je aktivním členem Zahraničního odboru a pracovní skupiny Mezinárodní vztahy. Působil v předsednictvu středočeského krajského sdružení, od roku 2015 je členem Republikového výboru a v roce 2017 se stal poslancem ČR za Středočeský kraj.

### Filip Dítě
{% asset 'people/filip-dite.jpg' alt='Filip Dítě'  align='left' width='200px' style='margin: 0px 30px 10px 30px;' %}
Další rodilý Boleslavák, místopředseda mladoboleslavského sdružení a bývalý koordinátor dobrovolníků u Pirátů Středočeského kraje.
V pracovním životě se nenudil. Po vyučení pracoval 3 roky v logistice, poté 5 let sbíral zkušenosti jako barman, aby se k logistice opět vrátil. V roce 2018 pracoval na pozici krajského koordinátora dobrovolníků. Mezi jeho zájmy patří hudba, práce s PC, rád se podívá na dokumenty nebo posedí s přáteli. 

