---
layout: ms
title: Místní sdružení Kutná Hora
description: Místní sdružení Kutná Hora
keywords: piráti, místní sdružení, Kutná Hora
mail: klara.kocmanova@pirati.cz
facebook: PiratiKutnaHora
forum: https://forum.pirati.cz/viewforum.php?f=1020
predsednictvo:
 - funkce: předseda
   jmeno: Klára Kocmanová
 - funkce: 1. místopředsedkyně
   jmeno: Vít Šnajdr
 - funkce: 2. místopředseda
   jmeno: Milan Zelený
mandat-do: 21.1.2021
volba: https://forum.pirati.cz/viewtopic.php?t=45520
---
{% asset 'ms/kutna-hora/kutnohoraci-small.jpg' alt='clenove' %}

Místní sdružení Kutná Hora patří mezi mladší ve Středočeském kraji. Bylo založeno v srpnu 2018. Nicméně již od ledna probíhala intenzivní příprava na říjnové komunální volby, ve kterých jsme získali 6,87 % a dva zastupitele. Zakládajícími členy byli Štěpán Drtina, Klára Kocmanová a Robin Jiráň. Po volbách se naše MS rozrostlo ještě o Milana Zeleného a Víta Šnajdra. V současné době je MS tedy pětičlenné. Aktuálně je předsedkyní Klára Kocmanová. Tým místopředsedů jí doplňují Vít Šnajdr a Milan Zelený. V současné době evidujeme několik zájemců o členství a aktivně se snažíme o podchycení pirátské komunity v dalších městech okresu (Zruč nad Sázavou, Čáslav, Uhlířské Janovice).

# Lidé

### Klára Kocmanová – předsedkyně Místního sdružení

Klára pracuje jako krajský koordinátor při pirátském středočeském krajském  sdružení. Žije v Kutné Hoře, kde také odmaturovala na Církevním gymnáziu. Má pracovní zkušenosti nejen v gastronomii, ale i ve státní správě, když rok pracovala na Krajském úřadě Středočeského kraje jako referentka pro zdravotnickou dokumentaci. Ráda čte knihy, vaří, fotografuje, hraje na baskytaru a jezdí na koni. Je členkou komise pro sociální záležitosti a komise pro životní prostředí. Více <a href="{{ 'lide/klara-kocmanova/' | relative_url }}">zde</a>.

### Vít Šnajdr – 1. místopředseda

Vítek se po úspěšných povolebních jednáních stal 1. místostarostou města Kutná Hora a statutárním zástupcem starosty. Vystudoval učitelství biologie na Přírodovědecké fakultě Univerzity Karlovy a vychovatelství s etopedií na Univerzitě Hradec Králové. Pracoval jako učitel na základní škole, poté na gymnáziu a několik let jako vychovatel ve výchovném ústavu. Posledních šest let je ve funkci ředitele základní školy Kutná Hora, Kamenná stezka. Mimo jiné prošel i výcvikem supervize a mediace. Je aktivním sportovcem – házenkářem, dlouhodobě pracoval s mládeží a šest let je hlavním trenérem kutnohorského A-týmu a členem výboru házenkářského oddílu. Je kutnohorským rodákem a říká o sobě, že je kutnohorský patriot. Má čtrnáctiletou dceru a je šťastně podruhé ženatý.

### Milan Zelený – 2. místopředseda

Milan se narodil v Čáslavi a v současné době žije v Kutné Hoře. Vystudoval Střední zdravotnickou školu v Kolíně a nyní studuje Fakultu zdravotnických studií Univerzity J. E. Purkyně v Ústí nad Labem. Milan je také členem Krajského expertního týmu pro zdravotnictví a dále členem Komise pro bezpečnost RM Kutná Hora. Rád by se zasadil o větší přízeň mladých lidí ve vztahu ke komunální politice.

### Robin Jiráň

Robin vystudoval Statistiku na Vysoké škole ekonomické v Praze. Během studií pracoval v Bioenergo-komplex s.r.o v Kolíně jako vedoucí směny. Nyní je zaměstnán jako pojistný matematik v ČSOB Pojišťovně v Pardubicích. Zajímají ho moderní technologie, optimalizace procesů, matematické programování, softwarové programování, modelování rozhodovacích procesů, řízení investičního portfolia a zejména možnosti využití umělé inteligence v praxi. Po komunální volbách se stal člen finančního výboru, dozorčí rady KH Tebis a dopravní komise.

### Štěpán Drtina

Štěpán byl lídrem pirátské kandidátky v Kutné Hoře. Po komunálních volbách se zde stal jedním ze dvou pirátských zastupitelů a po úspěšných koaličních jednáních též radním s gescí kultura a památková péče. Na prvním zasedání komise pro památkovou péči byl zvolen jejím předsedou. Od listopadu 2018 je místopředsedou krajského sdružení Středočeský kraj. Narodil se v Čáslavi, ale celý život žije v Kutné Hoře, kde také navštěvoval základní školu a následně Církevní gymnázium. Po maturitě odešel studovat Pedagogickou fakultu v Hradci Králové, kde v červnu roku 2017 získal bakalářský titul v oboru Historie – společenské vědy se zaměřením na vzdělávání. Následně vystudoval na Filozofické fakultě stejné univerzity obor Novodobé české a československé dějiny a získal tak titul Mgr. Kromě jiného rád pracuje s mládeží, kdy několik sezón po sobě jezdil jako vychovatel na školy v přírodě. Pracuje jako asistent pirátské poslankyně Lenky Kozlové pro oblast památkové péče. Více <a href="{{ 'lide/stepan-drtina/' | relative_url }}">zde</a>.

# Zastupitelstvo

Piráty v zastupitelstvu reprezentuje Vít Šnajdr a Štěpán Drtina. Po úspěšných povolebních jednáních jsme se stali členy koalice. Vítek obsadil funkci místostarosty a Štěpán neuvolněného radního s gescí kultura a památková péče. Dále jsme obsadili pozici ve finančním výboru, v dozorčí radě KH Tebis a Technických služeb a nominovali jsme členy do 12 komisí Rady města.

# Členové výborů, komisí a dozorčích rad

* **Finanční výbor**
  * Ing. Robin Jiráň
* **Komise školská**
  * PhDr. Nina Bilincová
* **Komise sportovní**
  * Jan Třískala
* **Komise kulturní**
  * Mgr. Aleš Rezler
* **Komise pro sociální záležitosti**
  * Klára Kocmanová
* **Komise dopravní**
  * Ing. Robin Jiráň
* **Komise pro životní prostředí**
  * Klára Kocmanová
* **Komise pro památkovou péči**
  * Bc. Štěpán Drtina - předseda
  * Jaroslav Rezler
* **Komise bezpečnostní**
  * Milan Zelený
* **Komise bytová**
  * Jana Drtinová
* **Dozorčí rada KH Tebis**
  * Ing. Robin Jiráň
* **Dozorčí rada Technických služeb**
  * Ing. Markéta Šedivá


