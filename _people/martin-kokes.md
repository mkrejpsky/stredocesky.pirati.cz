---
uid: martin.kokes
name: Martin Kokeš
titles:
  before: Bc. 
  after:
category:
  - kandidat-2018-komunalni-kolin
description: kandidát - Kolín 2018
img: people/martin-kokes.jpg
mail:
  - info@martinkokes.cz
mob:
  - +420 606 432 141
profiles:
  github: https://github.com/MartinKokesCz
  facebook: https://www.facebook.com/MartinKokesCz
  twitter:
  linkedin: https://www.linkedin.com/in/martinkokescz/
heroImg: banner-default.jpg
published: true
---

**Bc. Martin Kokeš** (* 1. ledna 1988) v roce 2018 kandidoval v komunálních volbách v Kolíně za Pirátskou stranu. V Kolíně žije a i se zde narodil.

Vystudoval Střední odbornou školu spojů a informatiky v Kolíně, obor IT. V bakalářském oboru se stejným názvem zakončil na Fakultě informatiky Univerzity Pardubice studium s titulem bakalář. Během studia se mimo jiné zajímal i o bezpečnost počítačových sítí a v rámci Cisco akademie absolvoval certifikáty CCNA 1-4 a Security. Bakalářskou práci obhájil na výbornou, protože mohl použít jazyk PHP, který na škole ani nebyl probírán.

Při studiu si založil živnostenské oprávnění a začal poskytovat tvorbu webových stránek pro lokální klienty. S kamarádem v roce 2013 z důvodu oddělení práce od soukromého života založili sdílenou kancelář Coworking Kolín, kterou stále provozují. Pro získání více členů do coworkingu začali pořádat tzv. meetupy pro veřejnost zdarma, kdy pozvali vždy nějakého zajímavého speakera nebo člověka z praxe, aby neformálně seznámil ostatní účastníky. Těchto aktivit si všimla skupina GUG.cz sponzorovaná společností Google, a proto se z meetupů staly komunitní eventy pod záštitou GBG Kolín (Google Business Group).

Vedle toho cítil potřebu předávat své vědomosti a zkušenosti dál a proto již od roku 2013 učí na střední škole tvorbu webových stránek a správu serverových služeb. Zde objevil dva nadané studenty, s kterými spolupracuje na webových projektech v rámci podnikání.

Od 1.6. 2018 nastoupil do zaměstnání jako projektový manažer eshopu se sítí kamenných obchodů s chovatelskými potřebami. V rámci této práce bude mít na starosti tým programátorů.

Mezi koníčky patří ze sportu návštěva fitness centra, plavání, překážkové běhy OCR. Dále pak turistika, zájem o ekologii - recyklace, bezodpadová domácnost apod. Veškeré osobní nebo pracovní aktivity se snaží propojovat, aby dávaly hlubší smysl. Největší potenciál vidí v propojování lidí, a proto neváhá dobrovolně pomáhat s organizací vzdělávacích a networkingových akcí.

Po komunálních volbách v roce 2018 se stal řádným členem Komise pro místopis, cetovní ruch a propagaci města Rady města Kolína, kde se snaží uplatnit všechny své zkušenosti získané z praxe.
