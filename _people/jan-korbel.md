---
uid: jan.korbel
name: Jan Korbel
titles:
  before: 
  after: 
category:
description: 2. místopředseda místního sdružení
img: people/jan-korbel.jpg
mail: jan.korbel@pirati.cz
mob:
#  - 
profiles:
  web: https://jackc.teptin.net
  github:
  facebook:
  twitter:
  linkedin:
---

**Jan Korbel** (* 20. května 1979) je druhým místopředsedou místního sdružení Jesenice-Jílové České pirátské strany. Od listopadu 2018 byl také dva roky druhým místopředsedou krajského sdružení Středočeský kraj. Narodil se v Písku a od roku 2000 bydlí ve Středočeském kraji.

Vystudoval slaboproudou elektroprůmyslovku, obor výpočetní technika, ale s počítači začal už v roce 1988 na kroužku programování. Na střední škole se pak věnoval programování síťových aplikací a pravěkému HTML. Po střední objevoval zákoutí globální sítě ze [Silicon Hillu](https://www.siliconhill.cz/) v dobách jeho největší undergroundové slávy. Díky tomu zažil éru opravdu svobodného internetu – dobu, kdy většina lidí o síť neměla zájem a ta byla omezená jen rychlostí modemu nebo koaxiálního kabelu.

Další školu dostal při plnění civilní služby na Ústavu informatiky Akademie věd. Nyní se živí správou Linuxových serverů, různých síťových zařízení a bezpečností. Používá a při každé vhodné příležitosti propaguje svobodný software. Sám se snaží komunitě něco vracet, ať už sdílením zkušeností z funkčních řešení, překlady, bugreporty nebo drobnými patchi.

Českou pirátskou stranu sleduje od jejího vzniku na abclinuxu.cz a sdílí myšlenku svobodného přístupu k informacím. První pirátskou akcí, které se účastnil, byl protest proti ACTA v roce 2012.

Od znovuobnovení skautské organizace v roce 1989 je členem píseckého střediska Stínadla, jehož byl v letech 2013 – 2016 také statutárním zástupcem. V Praze hraje nohejbalovou soutěž.

Nenajdete ho na Facebooku či Twitteru, ale na <a href="https://kompost.cz/@jackc">Mastodonu</a> nebo IRC.

