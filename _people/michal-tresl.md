---
uid: michal.tresl
name: Michal Trešl
titles:
  before: 
  after: 
category:
  - zastupitel
ordZastupitel: 9
description: zastupitel - Černošice
img: people/michal-tresl.jpg
mail:
  - michal.tresl@pirati.cz
mob:
#  - 
profiles:
  github:
  facebook:
  twitter:
  linkedin:
heroImg: banner-default.jpg
published: true
---
**Michal Trešl** (* 12. června 1993) žije v Černošicích, kde má jeho rodina hluboké kořeny. Ve volbách do zastupitelstva v roce 2018 vedl kandidátku jako lídr a stal se členem zastupitelstva ještě s kolegou Markem Jeřichou. Od listopadu 2018 do června 2019 byl místopředsedou krajského sdružení Středočeský kraj České pirátské strany.

Na základní školu chodil do Černošic. Po absolvování udělal maturitu po vzoru dvou bratrů na hotelové škole v Klánovicích. Práce v gastronomii ho však nenaplňovala. Už v dětství inklinoval k umění i praktickému řemeslu. Studoval tedy ještě umělecké kovářství u mistra Voříška a mistra Havránka na uměleckořemeslné škole v Libni. Jako svobodomyslná duše se rozhodl zřídit vlastní podnik, na kterém nyní pracuje a brzy bude otevřen. Jeho cílem, který je už těsně před dokončením, je vytvoření kovářské dílny, kde bude spolupracovat ještě s dalšími kováři a umělci z oboru. 

Do veřejného života se zapojil cca před pěti lety v bojích o černošický skate-park, který byl vždy Avalonem pro místní mládež. Skate-park vadil několika novým sousedům, kteří jej chtěli nechat z důvodu hluku odstranit. Ve spolupráci s místními srdcaři se mu povedlo vypořádat se se silnou antikampaní a pomluvami. Po dlouhé práci a vysvětlování se mu povedlo otočit veřejné mínění na pozitivní vlnu vůči komunitě lidí kolem parku. Nyní je skate-park vnímán jako plnohodnotná a přínosná součást města. Do budoucna chceme tuto příčku ještě zvýšit a postavit novou verzi parku z betonu přizpůsobenou moderním stylům jízdy.

Díky těmto aktivitám byl přizván do místní buňky VPM (Volba pro město), kde se setkal s řadou zajímavých lidí a černošických patriotů. Později se za VPM stal druhým zastupitelem. Na jaře 2018 se musela místní buňka proměnit na jiné uskupení, protože VPMky se z důvodu omezených kapacit centrální kanceláře rušily po celé zemi. Když se místní uskupení postavilo před tuto otázku, celkem jednomyslně se shodlo na založení buňky Pirátů. Nápad to nebyl nový. Založit Piráty v Černošicích byla myšlenka stará už několik let, ale prostředí tomu nepřálo z několika důvodů. První důvod byl, že různých uskupení bylo na tak malé město mnoho a bylo by komplikované shromáždit dostatek zkušených a ochotných lidí. Druhý důvod byl, že město fungovalo v podstatě dobře. Posledním důvodem byla funkční VPM. Když něco funguje, není potřeba to měnit. 

Všechny tyto úkoly s podporou řady přátel a kolegů Michal zvládl. Z VPM se stala plnohodnotná a velmi kvalitní pirátská posádka a z temné jeskyně dokázal vytvořit moderní firmu s velice zajímavou perspektivou a průnikem na pražský trh. Nyní chce své zkušenosti předávat dalším kolegům a je připraven podporovat pirátské úsilí, jak jen bude moci.

